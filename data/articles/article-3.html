
<!DOCTYPE html>
<html lang="fa" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>امنیت سایبری - ابزارستان</title>
    <link rel="stylesheet" href="../../css/main.css">
    <link rel="stylesheet" href="../../css/article.css">
    <link rel="stylesheet" href="../../css/article-template.css">
</head>
<body class="article-template">
    <article data-id="3" data-category="سانسور" data-author="تیم ابزارستان" data-date="۱۳ آبان ۱۴۰۳" data-reading-time="15" data-excerpt="از اینترنت تا پیامک؛ گسترش سانسور به آخرین کانال ارتباطی" data-tags="سانسور,پیامک,فیلترینگ,پیک‌آسا">
        
        <header class="article-meta">
            <h1>از اینترنت تا پیامک؛ گسترش سانسور به آخرین کانال ارتباطی</h1>
            <img class="article-image" src="../../assets/images/sms.png" alt="سانسور پیامک">
        </header>

        <main class="article-body">
            <p>در ماه‌ها و سال‌های گذشته، زمانی که به سیاست‌گذاری‌های جمهوری اسلامی در حوزه  فیلترینگ و سانسور اعتراض می‌کردیم، ذهن‌ها معمولاً به سمت وب‌سایت‌ها، شبکه‌های اجتماعی و اپلیکیشن‌های پیام‌رسان می‌رفت. اما حالا شواهد تازه نشان می‌دهد که این دایره محدودیت از فضای اینترنت فراتر رفته و به پیامک‌ها، یکی از قدیمی‌ترین و پایدارترین ابزارهای ارتباطی، رسیده است.</p>

            <p>کشف یک سامانه سازمان‌یافته برای فیلترینگ و مهندسی پیامک‌ها، به معنای ظهور شکل تازه‌ای از نقض حقوق دیجیتال است؛ شکلی که در زمان قطعی یا اختلال اینترنت، می‌تواند آخرین کانال‌های ارتباطی شهروندان را تحت کنترل مستقیم قرار دهد.</p>

            <h2>اهمیت فیلترینگ پیامک</h2>
            <p>اعمال فیلترینگ بر پیامک‌ها از اهمیت ویژه‌ای برخوردار است، چرا که، تحقیقات «فیلتربان» نشان داده است مسدود کردن پیامک‌های اپلیکیشن‌های شبکه‌های اجتماعی یا پیام‌رسان‌ها در ماه‌های اخیر، عملاً مانع از آن شده که شهروندان بتوانند این ابزارها را نصب کنند.</p>

            <p>به‌ویژه اگر به هر دلیل این اپلیکیشن‌ها پاک شوند، کاربران دیگر قادر به دریافت پیامک کد فعال‌سازی برای نصب مجدد نیستند. در چنین شرایطی، تنها راه باقی‌مانده استفاده از شماره تلفنی غیر ایرانی است؛ اقدامی که نه‌تنها حق دسترسی به اینترنت را نقض می‌کند، بلکه می‌تواند منجر به از دست رفتن داده‌ها، گفتگوها و ارتباطات ذخیره‌شده کاربران شود.</p>

            <h2>یافته‌های کلیدی گزارش</h2>
            <ul>
                <li>اسناد هک‌شده از آرین‌تل افشا کرد که پیک‌آسا، که از سال ۱۳۹۱ به دلیل نقش در مهندسی سانسور اینترنتی در فهرست تحریم‌های آمریکا قرار دارد، در سال ۱۴۰۰ طرحی جامع برای رصد و فیلترینگ انبوه پیامک‌ها ارائه کرده است.</li>
                <li>پیک‌آسا توسط رسول جلیلی، عضو شورای عالی فضای مجازی، بنیان‌گذاری شده و در مسیر پروژه‌هایی مانند امن‌افزار گستر شریف، از دانشگاه شریف به زنجیره فنی و سیاست‌گذاری فیلترینگ حاکمیت پیوسته است.</li>
                <li>سامانه‌ی پیشنهادی پیک‌آسا، زیرساختی قوی برای نظارت فراگیر پیامکی فراهم می‌کند؛ به‌ویژه در شرایط اختلال اینترنت، ابزار کنترل حکومتی را به دامنه پیامک‌ها گسترش داده و آزادی ارتباطات شهروندان را در معرض خطر جدی قرار می‌دهد.</li>
            </ul>

            <h2>ظهور پیک‌آسا از دانشگاه شریف</h2>
            <p>پیک‌آسا در کنار شرکت‌هایی چون فناوری‌های تنظیم‌یار شریف، امن‌افزار گستر شریف و پژوهشکده امنیت رایا سامانه‌های شریف، بخشی از شبکه‌ای است که رسول جلیلی در آن به‌عنوان طراح و مدیر برای تامین زیرساخت‌های سرکوب دیجیتال در ایران، حضور مؤثر دارد.</p>

            <figure class="article-figure">
                <img src="../../assets/images/pic1.png" alt="شبکه شرکت‌های مرتبط با پیک‌آسا" style="width: 100%; border-radius: 12px; margin: 2rem 0;">
                <figcaption style="text-align: center; color: #888; font-size: 0.9rem; margin-top: 0.5rem;">شبکه شرکت‌های مرتبط با رسول جلیلی</figcaption>
            </figure>

            <p>شکل‌گیری این شرکت به زمستان سال ۱۳۷۹ برمی‌گردد، زمانی که گروهی به سرپرستی رسول جلیلی در دانشکده مهندسی کامپیوتر دانشگاه شریف، پروژه طراحی نخستین مرکز سوئیچ پیام کوتاه (SMS Center) را آغاز کردند. این گروه در خرداد ۱۳۸۴ به‌طور رسمی تحت عنوان شرکت پیام‌افزار پیک‌آسا ثبت شد.</p>

            <h2>رسول جلیلی و مشارکت در سرکوب دیجیتال</h2>
            <p>رسول جلیلی با حضور در رأس دانشگاه شریف (به عنوان رییس و سرپرست تا سال ۱۴۰۲)، عضو شورای عالی فضای مجازی (از سال ۹۰ با حکم رهبر حکومت ایران)، نهادهای امنیتی و چندین شرکت تخصصی در حوزه امنیت سایبری، نقشی محوری در طراحی و اجرای زیرساخت‌های سرکوب دیجیتال در ایران ایفا کرده است.</p>

            <figure class="article-figure">
                <img src="../../assets/images/pic2.png" alt="نقش رسول جلیلی در پیک‌آسا" style="width: 100%; border-radius: 12px; margin: 2rem 0;">
                <figcaption style="text-align: center; color: #888; font-size: 0.9rem; margin-top: 0.5rem;">سابقه مدیریتی رسول جلیلی در پیک‌آسا</figcaption>
            </figure>

            <p>رسول جلیلی از سال ۱۳۹۰ تا ۱۴۰۱ تقریباً بدون وقفه در ساختار مدیریتی پیک‌آسا قرار داشته است. او بین آذر ۱۳۹۰ تا آذر ۱۳۹۲ مدیرعامل شرکت بود و پس از آن به‌عنوان عضو و رئیس هیئت‌مدیره نقش کلیدی ایفا کرد.</p>

            <h2>تشریح طرح جامع فیلترینگ سازمان‌یافته پیامک‌ها</h2>
            <p>برخلاف تاکید جلیلی، نقش پیک‌آسا در تامین زیرساخت‌های فیلترینگ مستند است. در مهرماه ۱۴۰۰، شرکت پیک‌آسا با ارائه پروپوزالی تحت عنوان «PA-Evolved SMS Policy Enforcer»، عملاً طرحی جامع برای کنترل و فیلترینگ سازمان‌یافته پیامک‌ها در اختیار حکومت ایران قرار داد.</p>

            <p>این سامانه متمرکز، به‌گونه‌ای طراحی شده که بتواند تمام ارتباطات پیامکی کاربران چه درون‌اپراتوری و چه بین‌اپراتوری و بین‌المللی (رومینگ) را رصد، پالایش و به صلاحدید نهادهای ناظر، مسدود کند.</p>

            <h2>بررسی فنی: دو زیرسیستم اصلی</h2>
            <p>شرکت پیک‌آسا در طرح پیشنهادی خود، دو زیرسیستم کلیدی برای کنترل، نظارت و سانسور سازمان‌یافته پیامک‌ها معرفی کرده است:</p>

            <h3>۱- زیرسیستم کلیف (Clif)</h3>
            <p>این سامانه مبتنی بر وب، مستقیماً به مراکز خدمات پیام کوتاه (SMSC) متصل می‌شود تا تمام پیام‌های درون‌اپراتوری و بین‌اپراتوری را رصد کند. قابلیت‌های کلیدی آن عبارتند از:</p>
            <ul>
                <li>لیست سفید و لیست محدود</li>
                <li>فیلترینگ محتوا بر اساس فرستنده، گیرنده، متن، زمان و مکان</li>
                <li>گروه‌بندی شماره‌ها و کلمات چندریختی</li>
                <li>فیلترینگ جغرافیایی با استفاده از LAC و Cell ID</li>
                <li>گزارش‌گیری آماری و تحلیلی</li>
                <li>مدیریت رومرها و کنترل دسترسی</li>
            </ul>

            <h3>۲- زیرسیستم هوم‌روتر (Home Router)</h3>
            <p>این ماژول برای کنترل پیامک‌های ورودی از اپراتورهای دیگر طراحی شده است و شامل:</p>
            <ul>
                <li>ماژول سیگنالینگ با پروتکل‌های SS7/SIGTRAN و SMPP</li>
                <li>هسته هوم‌روتر برای تصمیم‌گیری درباره مسدودسازی یا تغییر محتوا</li>
                <li>CDR Importer و واسط وب برای ثبت سوابق و مدیریت قوانین</li>
                <li>پایگاه‌های داده ترکیبی (Redis, MySQL, Elasticsearch)</li>
                <li>معماری Active/Active برای پایداری سیستم</li>
            </ul>

            <h2>نتیجه‌گیری</h2>
            <p>در طرح پیشنهادی پیک‌آسا؛ کلیف و هوم‌روتر در کنار هم یک ماشین سانسور پرقدرت و مقاوم برای نهادهای ناظر می‌سازند؛ سامانه‌ای که می‌تواند پیامک‌های شهروندان را پایش، فیلتر، مهندسی و بر اساس سیاست‌های حکومت محدود کند.</p>

            <p>این وضعیت، فیلترینگ پیامک را از یک محدودیت فنی صرف، به ابزاری مستقیم برای محروم‌سازی دیجیتال و قطع ارتباطات حیاتی شهروندان تبدیل می‌کند.</p>
        </main>
    </article>
</body>
</html>
